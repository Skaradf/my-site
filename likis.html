<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>Романський стиль</title>
	<link rel="stylesheet" type="text/css" href="likis.css">
</head>
<body>
	

	<nav >
	<h2>Навігація</h2>

	<p><a href="#id1"><button class="button-85" role="button">Романський стиль 
</button></a></p>
	<p><a href="#id2"><button class="button-85" role="button">Історична довідка
</button></a></p>
	<p><a href="#id3"><button class="button-85" role="button">Характеристика</button></a></p>
	<p><a href="#id4"><button class="button-85" role="button">Етапи розвитку в різних країнах</button></a></p><p><h2>Галерея</h2></p>

	<p><a href="https://uk.wikipedia.org/wiki/%D0%90%D0%B1%D0%B0%D1%82%D1%81%D1%82%D0%B2%D0%BE_%D0%9C%D0%B0%D1%80%D1%96%D1%97_%D0%9B%D0%B0%D0%B0%D1%85"><button class="button-85" role="button">Абатство Марії Лаах 
</button></a></p>
<p><a href="https://uk.wikipedia.org/wiki/%D0%97%D0%B0%D0%B4%D0%B0%D1%80%D1%81%D1%8C%D0%BA%D0%B8%D0%B9_%D1%81%D0%BE%D0%B1%D0%BE%D1%80"><button class="button-85" role="button">Задарський собор
</button></a></p>
<p><a href="https://uk.wikipedia.org/wiki/%D0%A1%D0%BE%D0%B1%D0%BE%D1%80_%D1%81%D0%B2%D1%8F%D1%82%D0%BE%D0%B3%D0%BE_%D0%9C%D0%B0%D1%80%D1%82%D0%B8%D0%BD%D0%B0_(%D0%9B%D1%83%D0%BA%D0%BA%D0%B0)"><button class="button-85" role="button">Собор святого Мартина (Лукка)
</button></a></p>
<p><a href="https://uk.wikipedia.org/wiki/%D0%91%D0%B0%D0%B7%D0%B8%D0%BB%D1%96%D0%BA%D0%B0_%D0%A1%D0%B5%D0%BD-%D0%A1%D0%B5%D1%80%D0%BD%D0%B5%D0%BD,_%D0%A2%D1%83%D0%BB%D1%83%D0%B7%D0%B0"><button class="button-85" role="button">Базиліка Сен-Сернен, Тулуза 
</button></a></p>
<p><a href="https://uk.wikipedia.org/wiki/%D0%9A%D0%B5%D0%BB%D1%8C%D0%BD%D1%81%D1%8C%D0%BA%D0%B8%D0%B9_%D1%81%D0%BE%D0%B1%D0%BE%D1%80"><button class="button-85" role="button">Кельнський собор
</button></a></p>

	

	
</nav>



<main>
	<h2 id="id1">Романський стиль</h2>
	<p>
		Романський стиль, романіка (англ. Romanesque) — універсальний загальноєвропейський стиль в архітектурі і мистецтві раннього середньовіччя (кінець 10 — 12 ст.).
		
	</p>
	<h2 id="id2">Історична довідка</h2>
	<p>
		Назву стилю запропонував 1825 археолог А. де Комон (1801–1873; Франція). Вона стала загальновживаною, бо вказувала на архітектурно-будівельну спадщину Стародавнього Риму як основу стилістики та країни романської мовної групи як географічний ареал первісного поширення пам’яток цього стилю. У 20 ст. провідним дослідником романіки був професор Гарвардського університету К. Дж. Конант (1894–1984; США). Характерною є плинність, розмитість хронологічних рамок стилю (орієнтовно 980 — кінець 12 ст.) і трьох його основних етапів:
		<ul>

       <li> ранній етап пошуків — 980–1080;</li>
       <li>розквіт стилю — 1080–1150;</li>
        <li> пізньороманський етап, перехідний до ґотики — друга половина 12 ст.</li></ul>
        Стиль сформовано в регіоні, який охоплює північ Іспанії і південь Франції (Каталонія, Бургундія, середня течія р. Луари); звідти стилістика поширилася на інші краї Європи. Чотири джерела формування романського архітектурного стилю: спадщина Стародавнього Риму, архітектура Візантійської імперії, ранньохристиянська (див. Раннє християнство) й каролінгська (див. Каролінгське відродження) архітектура. З цих джерел запозичено: функціональну організацію, розпланування і композицію монастирів, соборів і церков, будівельну техніку, характер декору фасадів та інтер’єрів. Поява у великих романських соборах Німеччини з 10 ст. вестверка — відповідь на зовнішні, світські імпульси, архітектурне втілення середньовічної концепції єдності земної і небесної влади (монастирська церква Святої Марії в Лаах, земля Рейнланд-Пфальц, Німеччина). З 10 ст. всі храми перекривали дерев’яними кроквами (собор Святої Анастасії 12 ст. у м. Задарі, тепер Хорватія), які часто горіли, призводячи до численних людських жертв. Цю проблему вирішили кам’яні склепіння, якими з 11 ст. почали перекривати спершу вівтарі, бічні нави й каплиці; пізніше циліндричні склепіння почали зводити над середніми навами (базиліка Святого Амвросія 1128 у м. Мілані). На півдні Європи найперше навчилися застосовувати кам’яні склепіння, тоді як на півночі (в Німеччині) ще у 12 ст. застосовували дерев’яні крокви. Протягом 13–15 ст. більшість романських храмів Європи були перекриті ґотичними нервюрними (див. Нервюра) склепіннями.
	</p>
	<h2 id="id3">Характеристика</h2>
	<p>
		Головним і найрозвиненішим типом споруди романського стилю була монастирська церква — три- або п’ятинавова базиліка з апсидами, нерідко — з трансептом і вежами. Розрізняють два типи романських церков: орденські й паломницькі.

<h3>Орденські церкви</h3> належали двом основним чернечим орденам: бенедиктинському (див. Бенедиктинці) й цистерціанському (див. Цистерціанці). Вони визначали розвиток архітектури протягом 10–12 ст., створивши дві основні архітектурні школи: Бенедиктинську (Клюнійську, Бургундську) і Цистерціанську. Цистерціанська відрізнялася від Бенедиктивської майже повною відсутністю декору.

<h3>Паломницькі церкви</h3> архітектурно забезпечували численні паломництва, які у тодішній Європі стали масовим явищем з основним маршрутом до м. Сантьяго-де-Компостела (тепер автономна спільнота Галісія, Іспанія). Туди вели чотири шляхи через Францію на північ Іспанії: на цих шляхах у вузлових точках у 11 ст. зведено великі паломницькі церкви: Сен Мартен в Турі, Сен Марсіаль в Ліможі, Сент Фуа в Конку, Сен Сернен в Тулузі (див. Шляхи Сантьяго-де-Компостела у Франції), а також — церкву Сантьяго-де-Компостела безпосередньо над могилою Святого апостола Якова. Усі вони є три- та п’ятинавовими базиліками з галереями-емпорами над бічними навами, тринавовим трансептом, хором, деамбулаторієм, апсидіолами, вежами над середохрестям та парними — на західному фасаді.

Відомі також центричні храми романського стилю — палацові церкви, каплиці, баптистерії, архітектурні форми яких вказують на вплив Візантійської імперії.

Романському стилю властиві певні будівельні матеріали й будівельна техніка: тесаний камінь (меншого формату, ніж у Стародавньому Римі), з якого муровано масивні стіни, прикрашені лише аркатурою. Великий масштаб споруд і їхніх членувань створює враження надмірної монументальності й величі. Головна конструктивна проблема храмів романського стилю — перекриття склепінням середньої нави. Циліндричні склепіння вимагали дуже товстих стін (у Імперському соборі у Вормсі — до 6 м завтовшки). Конструктивно досконалішими є циліндричне склепіння на підпружних арках, а особливо — хрестове склепіння, яке поступово стало найпоширенішим. В інтер’єрі нави розділяли ряди масивних романських пілонів із напівколонами. Для всіх храмів канонічним є членування середньої нави по висоті на три яруси, знизу вгору: аркада, трифорії, вікна. В архітектурному вирішенні церковних фасадів застосовано аркатуру й аркади, рози, мотиви біфорія і трифорія (вікна, ніші), аркові переспективні портали, прикрашені скульптурою, вежі.
		
	</p>
	<h2 id="id4">Етапи розвитку в різних країнах</h2>
	<p>
		Етапність розвитку романського стилю у різних країнах Європи неоднакова. Хоча стиль і був загальноєвропейським, проте у кожній країні чи великому регіоні він розвивався по-своєму. У Франції виділяються 2 етапи:

<ul><li>етап пошуків 980–1080 (головним явищем в архітектурі є будівництво паломницьких церков);</li>
<li>етап розквіту 1080–1150 (головними явищами є розвиток Бенедиктинської (Клюнійської) архітектурної школи та регіональних архітектурних шкіл відповідно до історичних регіонів Франції).</li></ul>
В Англії етапність розвитку романського стилю в архітектури не виявлена.
У Німеччині простежуються три етапи:

<ul><li>саксонський етап 950–1050 (провідний тип споруд — монастирська церква);</li>
<li>етап боротьби течій 1050–1150 (провідною була Рейнська школа, до якої належать міські собори у містах Шпеєрі, Трірі, Кельні; головне явище — будівництво імперських соборів у містах Майнці, Вормсі тощо);</li>
<li>пізньороманський етап 1150–1250 (ознаменовано завершенням тривалого будівництва останнього з імперських соборів у м. Вормсі, церков у м. Кельні й найпізнішого (1235) великого романського собору в м. Лімбурзі-ан-дер-Лані у землі Гессен).</li></ul>
	</p>





</main>

</body>
</html>